# 离思五首·其四
## 唐代：元稹
```
曾经沧海难为水，除却巫山不是云。
取次花丛懒回顾，半缘修道半缘君。
```

# 南歌子词二首 / 新添声杨柳枝词
## 唐代：温庭筠
```
一尺深红胜曲尘，天生旧物不如新。(胜曲尘 一作：蒙曲尘)
合欢桃核终堪恨，里许元来别有人。

井底点灯深烛伊，共郎长行莫围棋。
玲珑骰子安红豆，入骨相思知不知。
```