#　五代十国

## 虞美人·春花秋月何时了
### 五代：李煜
```
春花秋月何时了？往事知多少。
小楼昨夜又东风，故国不堪回首月明中。
雕栏玉砌应犹在，只是朱颜改。
问君能有几多愁？恰似一江春水向东流。(雕栏 通：阑)
```
---
## 相见欢·无言独上西楼
### 五代：李煜
```
无言独上西楼，月如钩。
寂寞梧桐深院锁清秋。
剪不断，理还乱，是离愁。
别是一般滋味在心头。(一般 一作：一番)
```
--
## 清平乐·别来春半
### 五代：李煜
```
别来春半，触目柔肠断。
砌下落梅如雪乱，拂了一身还满。(柔肠断 一作：愁肠断)
雁来音信无凭，路遥归梦难成。
离恨恰如春草，更行更远还生。
```
---
## 浪淘沙令·帘外雨潺潺
### 五代：李煜
```
帘外雨潺潺，春意阑珊。罗衾不耐五更寒。
梦里不知身是客，一晌贪欢。
独自莫凭栏，无限江山，别时容易见时难。
流水落花春去也，天上人间。
```
---
## 相见欢·林花谢了春红
### 五代：李煜
```
林花谢了春红，太匆匆。无奈朝来寒雨晚来风。
胭脂泪，相留醉，几时重。自是人生长恨水长东。(相留 一作：留人)
```
---
## 长相思·一重山
### 五代：李煜
```
一重山，两重山。山远天高烟水寒，相思枫叶丹。
菊花开，菊花残。塞雁高飞人未还，一帘风月闲。
```
---
## 破阵子·四十年来家国
### 五代：李煜
```
四十年来家国，三千里地山河。
凤阁龙楼连霄汉，玉树琼枝作烟萝，几曾识干戈？
一旦归为臣虏，沈腰潘鬓消磨。
最是仓皇辞庙日，教坊犹奏别离歌，垂泪对宫娥。
```
---
## 蝶恋花·春暮
### 五代：李煜
```
遥夜亭皋闲信步。才过清明，渐觉伤春暮。
数点雨声风约住。朦胧淡月云来去。
桃杏依稀香暗渡。谁在秋千，笑里轻轻语。
一寸相思千万绪。人间没个安排处。
```
---
## 虞美人·风回小院庭芜绿
### 五代：李煜
```
风回小院庭芜绿，柳眼春相续。
凭阑半日独无言，依旧竹声新月似当年。
笙歌未散尊罍在，池面冰初解。
烛明香暗画堂深，满鬓青霜残雪思难任。
```
---
## 临江仙·樱桃落尽春归去
### 五代：李煜
```
樱桃落尽春归去，蝶翻金粉双飞。
子规啼月小楼西，玉钩罗幕，惆怅暮烟垂。
别巷寂寥人散后，望残烟草低迷。
炉香闲袅凤凰儿，空持罗带，回首恨依依。
```
---
## 相见欢·林花谢了春红
### 五代：李煜
```
林花谢了春红，太匆匆。无奈朝来寒雨晚来风。
胭脂泪，相留醉，几时重。自是人生长恨水长东。(相留 一作：留人)
```
---
## 蝶恋花·春暮
### 五代：李煜
```
遥夜亭皋闲信步。才过清明，渐觉伤春暮。数点雨声风约住。朦胧淡月云来去。
桃杏依稀香暗渡。谁在秋千，笑里轻轻语。一寸相思千万绪。人间没个安排处。
```