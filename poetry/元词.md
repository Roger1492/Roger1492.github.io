# 元词

## 琵琶行
### 元代：高明
```
我本将心向明月，奈何明月照沟渠。
落花有意随流水，流水无心恋落花。
```
---
## 折桂令·春情
### 元代：徐再思
```
平生不会相思，才会相思，便害相思。
身似浮云，心如飞絮，气若游丝。
空一缕余香在此，盼千金游子何之。
证候来时，正是何时？灯半昏时，月半明时。
```
---
## 水仙子·夜雨
### 元代：徐再思
```
一声梧叶一声秋，一点芭蕉一点愁，三更归梦三更后。
落灯花，棋未收，叹新丰逆旅淹留。
枕上十年事，江南二老忧，都到心头。
```
---
## 山坡羊·潼关怀古
### 元代：张养浩
```
峰峦如聚，波涛如怒，山河表里潼关路。
望西都，意踌躇。
伤心秦汉经行处，宫阙万间都做了土。
兴，百姓苦；亡，百姓苦！
```
---
## 山坡羊·骊山怀古
### 元代：张养浩
```
骊山四顾，阿房一炬，当时奢侈今何处？
只见草萧疏，水萦纡。
至今遗恨迷烟树。
列国周齐秦汉楚，赢，都变做了土；输，都变做了土
```
---
## 水仙子·夜雨
###　元代：徐再思
```
一声梧叶一声秋，一点芭蕉一点愁，三更归梦三更后。
落灯花，棋未收，叹新丰逆旅淹留。
枕上十年事，江南二老忧，都到心头。
```
---
## 天净沙·秋思
### 元代：马致远
```
枯藤老树昏鸦，
小桥流水人家，
古道西风瘦马。
夕阳西下，
断肠人在天涯。
```
---
## 人月圆·山中书事
### 元代：张可久
```
兴亡千古繁华梦，诗眼倦天涯。
孔林乔木，吴宫蔓草，楚庙寒鸦。
数间茅舍，藏书万卷，投老村家。
山中何事？松花酿酒，春水煎茶。
```
---
## 普天乐·咏世
### 元代：张鸣善
```
洛阳花，梁园月，好花须买，皓月须赊。
花倚栏干看烂熳开，月曾把酒问团圆夜。
月有盈亏花有开谢，想人生最苦离别。
花谢了三春近也，月缺了中秋到也，人去了何日来也？
```
---
## 十二月过尧民歌·别情
### 元代：王实甫
```
自别后遥山隐隐，更那堪远水粼粼。
见杨柳飞绵滚滚，对桃花醉脸醺醺。
透内阁香风阵阵，掩重门暮雨纷纷。
怕黄昏忽地又黄昏，不销魂怎地不销魂。
新啼痕压旧啼痕，断肠人忆断肠人。
今春香肌瘦几分？缕带宽三寸。
```
---
## 长亭送别
### 元代：王实甫
```
碧云天，黄花地，西风紧，北雁南飞。
晓来谁染霜林醉，总是离人泪。
```