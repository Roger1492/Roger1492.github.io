## 《折桂令·春情》
### 元代：徐再思
```
平生不会相思，才会相思，便害相思。
身似浮云，心如飞絮，气若游丝。
空一缕余香在此，盼千金游子何之。
证候来时，正是何时？灯半昏时，月半明时。
```
---
## 《山坡羊·潼关怀古》
### 元代：张养浩
```
峰峦如聚，波涛如怒，山河表里潼关路。
望西都，意踌躇。
伤心秦汉经行处，宫阙万间都做了土。
兴，百姓苦；亡，百姓苦！
```
---
## 《山坡羊·骊山怀古》
### 元代：张养浩
```
骊山四顾，阿房一炬，当时奢侈今何处？
只见草萧疏，水萦纡。
至今遗恨迷烟树。
列国周齐秦汉楚，赢，都变做了土；输，都变做了土
```